粵語拼音輸入法，簡單易用、範式明瞭，打字快速準確、得心應手。
識講就識用，自然流暢，我手寫我口。
每一次輸入，都會溫習、鞏固一次讀音。越用粵拼，就越熟悉粵語。

開箱即用，無需各種繁瑣設定。
開源、免費、無廣告，全程單機離線，無需擔心私隱問題。

採用香港語言學學會粵語拼音方案（粵拼／Jyutping），兼容各種習慣拼寫串法。
可以用普通話拼音、倉頡、速成、筆畫、拆字等反查粵語拼音，應用程式內有詳細介紹。

粵拼鍵盤功能簡介：
• 支持粵拼全拼輸入，例如 neihou → 你好。

• 支持粵拼簡拼輸入，例如 nh / nhou / neih → 你好。

• 支持粵拼聲調輸入，打字更精準。而且可以幫助學習者熟悉粵語聲調。

• 候選詞會標示對應嘅粵拼音節註釋。既降低咗上手難度，同時又可以不斷練習、熟悉、糾正讀音。

• 候選詞支持傳統漢字、簡化字自由選擇，並且傳統漢字區分港臺字形標準。

• 可以用普通話拼音反查粵拼。以 r 開始，再輸入普通話拼音即可，例如 rlin → 林。

• 可以用倉頡或速成反查粵拼。以 v 開始，再輸入倉頡／速成碼即可，例如 vdd → 林。

• 可以用筆畫輸入反查粵拼。以 x 開始，再輸入筆畫碼即可，例如 xwsad → 木。

• 可以用拆字輸入反查粵拼。以 q 開始，再輸入拆開嘅兩個字嘅粵拼即可，例如 qmukmuk → 林。

• 支持表情符號（Emoji）候選詞，並且會契合粵語用詞習慣。例如鍵入 daai cung（大蟲）就會出老虎 Emoji。

• 詞庫內含大量粵語詞彙，貼合粵語語法文句，打字連貫流暢。

• 鍵盤提供複製、剪下、貼上、左右移動輸入位置等各種便利操作。

• 鍵盤可啓用聲音及觸感（振動）回應，有多個振動強度可供選擇。

主應用程式提供各種粵語資料，方便隨手學習、熟悉粵拼。
主應用程式功能簡介：
• 粵拼鍵盤各種功能使用介紹。
• 粵拼聲母、韻母、聲調表。
• 常見粵語表達、用字、詞句。
• 常見粵語字詞讀音。
• 粵語字音、字典檢索。
• 文字粵拼翻譯轉換。
• 粵語語音朗讀。

尊重用戶私隱，絕無收集任何個人資訊。
本應用程式已開放源碼於 GitHub：
https://github.com/yuetyam/jyutping-android

更多瞭解粵拼以及粵拼輸入法，歡迎訪問官網：
https://jyutping.app
